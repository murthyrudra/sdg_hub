{"doc_id":"c729b49b2d13dea710df863877cb3266df6e1a9e","text":"अमेरिकी राष्ट्रपति चुनाव (US Presidential Election) के दिन नासा (NASA) की एस्ट्रॉनॉट केट रूबिन्स (Kate Rubins) अंतरिक्ष से वोट देंगी. 1997 में नासा के डेविड वूल्फ पहले एस्ट्रॉनॉट थे, जिन्होंने स्पेस से वोटिंग की थी. प्रश्न यह है कि स्पेस से वोटिंग होती कैसे है?\n इंटरनेशनल स्पेस स्टेशन (ISS) धरती से 200 मील दूर स्थित है और पृथ्वी की कक्षा में 17000 मील प्रति घंटे से चक्कर लगाता है. अब मुद्दा ये है कि जिस दिन अमेरिका में चुनाव होंगे, उस दिन कुछ अंतरिक्ष यात्री यानी एस्ट्रॉनॉट्स अंतरिक्ष में होंगे, तो वो वोट कैसे देंगे? खबरों में कहा गया है कि आईएसएस का मिशन चूंकि छह महीने से पहले खत्म होना मुश्किल है इसलिए एस्ट्रॉनॉट अंतरिक्ष से ही अपना वोट देंगे. कैसे? इसके लिए एक खास व्यवस्था हुई है.\n एस्ट्रॉनॉट के लिए तकनीकी वोटिंग का एक सिस्टम विकसित करने के लिए 1997 में ही टेक्सस विधायिका में एक बिल पास हो चुका था. इस बिल से अंतरिक्ष से ही वोट देने का अधिकार और सहूलियत मिलती है. साल 2016 के चुनाव में भी एस्ट्रॉनॉट एडवर्ड माइकल फिंक और ग्रेग चैमिटॉफ ने ISS के मिशन पर रहते हुए अपना वोट स्पेशल सीक्रेट मतपत्र के ज़रिये किया था.\n नियम कहता है कि अगर चुनाव के दिन या शुरूआती वोटिंग के समय कोई व्यक्ति यानी अमेरिकी नागरिक अंतरिक्ष में है तो वह संघीय पोस्टकार्ड आवेदन यानी (FPCA) के ज़रिये वोटिंग कर सकता है. इसके लिए नासा को सचिवालय में सूचना देना होती है और इस पद्धति का इस्तेमाल करने के लिए इजाज़त लेने के साथ ही सीक्रेट मतपत्र लेने होते हैं. (तस्वीर में केट रूबिन्स, जो इस साल स्पेस से अपना वोट दे सकती हैं. )\nनासा के एक पोस्ट के आधार पर खबरें कह रही हैं कि इस तरह की वोटिंग के लिए करीब एक साल पहले से तैयारी होती है कि किस चुनाव के समय कौन सा अंतरिक्ष यात्री स्पेस में होगा और क्या वह वोटिंग करना चाहेगा. इस तैयारी के चलते चुनाव से छह महीने पहले एस्ट्रॉनॉट को एक स्टैंडर्ड फॉर्म मिल जाता है, जिसे वोटर रजिस्ट्रेशन और FPCA भी कहा जाता है.\n अमेरिकी चुनाव के एक दिन पहले, एस्ट्रॉनॉट को एक एन्क्रिप्टेड ई मतपत्र अपलिंक हो जाता है. ईमेल से एस्ट्रॉनॉट को जो यूनिक प्रमाण पत्र भेजे गए होते हैं, उनका इस्तेमाल करते हुए एस्ट्रॉनॉट अपना वोट देते हैं और भेजे गए अपलिंक को पृथ्वी पर उतरने के बाद वो डाउनलिंक कर इसकी सूचना काउंटी के क्लर्क दफ्तर में देते हैं.\n इंटरनेशनल स्पेस स्टेशन (ISS) धरती से 200 मील दूर स्थित है और पृथ्वी की कक्षा में 17000 मील प्रति घंटे से चक्कर लगाता है. अब मुद्दा ये है कि जिस दिन अमेरिका में चुनाव होंगे, उस दिन कुछ अंतरिक्ष यात्री यानी एस्ट्रॉनॉट्स अंतरिक्ष में होंगे, तो वो वोट कैसे देंगे? खबरों में कहा गया है कि आईएसएस का मिशन चूंकि छह महीने से पहले खत्म होना मुश्किल है इसलिए एस्ट्रॉनॉट अंतरिक्ष से ही अपना वोट देंगे. कैसे? इसके लिए एक खास व्यवस्था हुई है.\n ","type":"web"}
{"doc_id":"e0fc83bd15451c7b438cd907a3a01e48cc5ced63","text":"(source : IANS) (Photo Credit: (source : IANS))\nलंदनः\nविश्व टेस्ट चैम्पियनशिप (डब्ल्यूटीसी) फाइनल जीतने के लिए अच्छी स्थिति में पहुंची ऑस्ट्रेलिया की टीम ने 270\/8 पर अपनी पारी घोषित की और भारत को 444 रनों का चुनौतीपूर्ण लक्ष्य दिया। टेस्ट क्रिकेट के इतिहास में ऐसा पहले कभी नहीं हुआ था।\n विराट कोहली और अजिंक्य रहाणे ने टेस्ट क्रिकेट एक्शन के एक और दिन में नाबाद 71 रनों की साझेदारी की और भारत को चौथे दिन स्टंप्स तक 164\/3 पर ले गए, जिससे भारत को फाइनल में 280 रनों की जरूरत है। फाइनल मैच रविवार को होगा।\n कोहली केवल 60 गेंदों पर नाबाद 44 रन बनाकर शानदार स्थिति में थे। दूसरी ओर, रहाणे 20 पर नाबाद रहे। दोनों मैच को रोमांचक अंत की ओर ले गए, जबकि ऑस्ट्रेलिया का लक्ष्य है भारत को जल्दी आउट करना।\n चेतेश्वर पुजारा ने अंतिम सत्र की शुरुआत स्कॉट बोलैंड के प्वॉइंट ऑफ चार रन पर एक तेज कट बनाकर की, जबकि भीतरी किनारा लेते हुए एक और चौका लगाया। रोहित शर्मा ने बेहतरीन टच जारी रखा, मिचेल स्टार्क की गेंद को खूबसूरती से खींचकर ड्राइव करके उन्होंने भारत का अर्धशतक सिर्फ नौ ओवर में पूरा किया।\n पुजारा ने स्टार्क के खिलाफ बाउंड्री के लिए धीरे से क्लिपिंग और ड्राइव किया। इसके बाद कमिंस को फ्लिक करके एक और चौका लगाया। रोहित ने स्टार्क की गेंद पर कट शॉट और ग्रीन के खिलाफ पुल करके चौके लगाकर अर्धशतक पूरा किया।\n लेकिन ऑस्ट्रेलिया ने जल्दी-जल्दी इन दोनों को आउट कर दिया। रोहित ने विकेट के चारों ओर से नाथन लियोन के खिलाफ स्वीप करने की कोशिश की, लेकिन गेंद बल्ले के नीचे से निकलकर एलबीडब्ल्यू हो गई। इस बीच, पुजारा ने कमिंस के खिलाफ अपर-कट करने की कोशिश की, लेकिन विकेटकीपर एलेक्स केरी ने सतर्कता दिखाई।\n कोहली ने शानदार ऑफ-ड्राइव के अलावा मिड-ऑन से बैकवर्ड स्क्वायर लेग पांच चौके लगाए। रहाणे दाहिनी तर्जनी में चोट के बावजूद खेल रहे थे। कोहली ने फिर से स्टार्क के खिलाफ चौके के लिए ऑफ-ड्राइव किया और लियोन ने एक और चौका लगाकर दिन का अंत किया।\n संक्षिप्त स्कोर :\nऑस्ट्रेलिया 469 और 270\/8 घोषित। 84. 3 ओवर में (एलेक्स केरी नाबाद 66, मिचेल स्टार्क 41, रवींद्र जडेजा 3-58, मोहम्मद शमी 2-39) भारत को 296 और 40 ओवर में 164\/3 (विराट कोहली नाबाद 44, रोहित शर्मा 43, नाथन लियोन 1-32, स्कॉट बोलैंड 1-38) 280 रनों की जरूरत।\n डिस्क्लेमरः यह आईएएनएस न्यूज फीड से सीधे पब्लिश हुई खबर है. इसके साथ न्यूज नेशन टीम ने किसी तरह की कोई एडिटिंग नहीं की है. ऐसे में संबंधित खबर को लेकर कोई भी जिम्मेदारी न्यूज एजेंसी की ही होगी.\n ","type":"web"}
{"doc_id":"723783306b037fa3dbd9f7161d2403109808d2964d47d463e9baa1429fece7c2","text":"रतन मेत्युपल थाफ एजूकेशन\n(१) ग्रामीण क्षेत्रों के छात्रो का पारिवारिक वातावरण सराव है वह उन्हें मैंग्रेजी पहने अंग्रेजी बोलने और अँग्रेजी में अपने विचार व्यक्त करने के लिये कोई प्रेरणा नही देता ।\n(२) ग्रामीण क्षेत्रो मे कार्य करने वाले अँग्रेजी के श्रव्यापक प्रसन्तुष्ट रहते हैं क्योंकि इन क्षेत्रों में किसी प्रकार के प्राइवेट ट्यूशन की सुविधा नहीं है। लड़के गरीब हैं प्रत ट्यूशन कर नहीं सकते ।\n(३) ग्रामीण क्षेत्रों में कोई अँग्रेजी पढाने वाला प्रध्यापक रहना पसंद नहीं करता प्रत. वह दिल्ली शहर से प्रतिदिन ५०-६० मोल बग यात्रा तो कर सकता है किन्तु ग्रामीण क्षेत्र मे रहकर अध्यापन कार्य करना पसंद नहीं करता ।\n(४) राजकीय विद्यालयों में अतिरिक्त कक्षायो के लिये अध्यापक वा कोई वित्तीय प्रतिफल नहीं मिलता ।\nऐसे ही अनेक कारण हो सकते हैं जिनकी इस समस्या के मूल मे स्थित माना जा सकता है। इन कारण मूल तत्वो का विश्लेषण करने के बाद समस्या के समाधान हेतु उत उपकल्पनाओं का निर्माण किया जा सकता है जिनका परीक्षण अनुसंधानकर्ता सरलतापूर्वक कर सकना है। समस्या के कारणों का निराकरण करने से समस्या का हल हो सकता है इसलिये क्रियात्मक उपकल्पनाभो में इस बात का उल्लेख होता है कि समस्या के कारणों को किस प्रकार दूर किया\nउपरोक्त समस्या के समाधान के लिये निम्नलिखित क्रियात्मक उपकल्पनाथो का निर्माग् किया जा सकता है(१) यदि ग्रामीण क्षेत्रो में स्थित विद्यालयों के कमजोर छात्रों के लिये छात्रावासो की व्यवस्था की जाय तो उनका अंग्रेजी मे स्तर ऊंचा उठ सकता है ।\n(२) यदि ग्रामीण क्षेत्रो में स्थित विद्यालयों के अग्रेजी के अध्यापकों को उनके प्रति रिक्त परिश्रम द्वारा पच्छे परिणामों के लिये प्रेरणा देने वाले उत्साहवर्धक साधन जुटाये जायें तो अप्रेजी का स्तर ऊंचा उठ सकता है ।\n(३) यदि अंग्रेजी के अध्यापको के लिये निःशुल्क आवास का प्रबन्ध किया जाय और रहने की उन्हें मन्य सुविधाएं प्रदान की जाये तो अँग्रेजो का स्तर ऊँचा उठ सकता है ।\n(४) यदि राजकीय विद्यालयों में अंग्रेजी के प्रध्यापकों को अतिरिक्त परिश्रम के लिये बुद्ध मावर्षक धनराशि दी जाय अथवा अन्य प्रकार के अन्य प्रलोभन दिये जायें तो छात्रों का अंग्रेजी का स्तर ऊँचा उठ सकता है ।\nइन त्रियात्मक उपकल्पनाओं को देखने से पता चलेगा कि उनके दो-दो भाग है - एक पर दूसरा है लक्ष्यात्मक पक्ष प्रत्येक कथन का पूवा कहता है- \"यदि ऐसा किया जाय\" और उत्तरार्ध बहना है \"तो ऐसा होगा ।\" वचन वा पूर्वार्द्ध उपकल्पना का त्रियात्मक पक्ष है भोर वथन का उत्तरार्द्ध उपकल्पना का लक्ष्यात्मक पक्ष ।\nकियात्मक उपनामे निम्न गुण होने चाहिए :\nजो उपना सत्यापनशील हो, जिससे सत्यता और असत्यता को परीक्षा की जा सके, जो विद्यालय के वार्य पर विशेष प्रभाव डाल सके, और जो शब्दमे अभिव्यक्त बोजा मरे और जो उसकी क्षमताओं के अनुकूल हो, जिसका उद्देश्य अनुसंधानकर्ता को पूरी तरह ज्ञात हो जिन्य त्रिया से नदी के बराबर हस्तक्षेप हो, और पूर्व स्थापित सिद्धान्तो द्वारा समर्पित हो वही क्रियात्मक उपरल्पना मच्छी मानी जा सकती।\nऐमी उपाधी वा निर्माण ऐसे व्यक्तियों द्वारा सम्भव है जिनमें सृजनात्मक बना पैन्ट पर गहन अनुभव हो। मनुमधान कर्ता विद्यालय की प्रगति के प्रति उस में होने वाले नये-नये मनुसंधाना में पूर्णत परिचित हो सभी यह मच्छी का निर्माण करता है ।","type":"pdf"}
{"doc_id":"11923322e88b34b40849bf46fd4c071e48c0688ebf4114a9bd8eeb3d36177373","text":"विकास एआई द्वारा संचालित संक्षिप्त सारांश के लिए 'सारांश सामग्री' पर क्लिक करें।\nप्रथम सूचना रिपोर्ट (एफआईआर) को दायर करना बहुत महत्वपूर्ण है, क्योंकि न्याय की प्रक्रिया पुलिस स्टेशन में अपराध का पंजीकरण करने के साथ शुरू होती है। अपराध प्रक्रिया संहिता 1973 की धारा 154 के अंतर्गत प्रथम सूचना रिपोर्ट को दायर करने की प्रक्रिया का उल्लेख किया गया है। भारत के उच्चतम न्यायालय की संविधान पीठ ने 2008 की रिट याचिका (अपराध) संख्या 68 (ललिता कुमारी बनाम उत्तर प्रदेश सरकार तथा अन्य) में अन्य बातों के साथ-साथ, दिनांक 12.11.2013 को दिए अपने निर्णय में यह कहा था, 'संहिता की धारा 154 के अंतर्गत एफआईआर का पंजीकरण अनिवार्य है, यदि सूचना संज्ञान अपराध के घटित होने का प्रकटन करती है और ऐसी स्थिति में कोई प्रारंभिक जांच अनुमत नहीं है।' पीओए अधिनियम के अंतर्गत किए जाने वाले अपराध संज्ञान हैं। ऐसी स्थिति में प्रभावित व्यक्ति को अनुसूचित जाति और अनुसूचित जनजाति (अत्याचार निवारण) (पीओए) अधिनियम के अध्याय-II, अनुसूचित जाति और अनुसूचित जनजाति (अत्याचार निवारण) (संशोधन) अधिनियम, 2015 (2016 की संख्या 1) द्वारा यथा संशोधित संगत उपबंधों के अनुसार क्षेत्र के पुलिस स्टेशन में प्रथम सूचना रिपोर्ट (एफआईआर) अवश्य दायर करनी चाहिए।\nमतदान न करने या किसी विशिष्ट अभ्यर्थी के लिए मतदान करने या विधि द्वारा उपबंधित से भिन्न रीति से मतदान करने;\nकिसी निर्वाचन में अभ्यर्थी के रूप में अनुसूचित जाति या अनुसूचित जनजाति के सदस्य के नामनिर्देशन का प्रस्ताव या समर्थन नहीं करेंगे।\nअनुसूचित जाति या अनुसूचित जनजाति के किसी ऐसे सदस्य को जो संविधान के भाग IX के अधीन पंचायत या संविधान के भाग IXक के अधीन नगरपालिका का सदस्य या अध्यक्ष या अन्य किसी पद का धारक है, उसके समान कर्तव्यों या कृत्यों के पालन में मजबूर या अभित्रस्त करेगा।\nमतदान के पश्चात्, अनुसूचित जाति या अनुसूचित जनजाति के किसी सदस्य को उपहति या घोर उपहति या हमला करेगा या सामाजिक या आर्थिक बहिष्कार अधिरोपित करेगा या अधिरोपित करने की धमकी देगा या किसी ऐसी लोक सेवा के उपलब्ध फायदों से निवारित करेगा, जो उसको प्राप्य हैं।\nकिसी विशिष्ट अभ्यर्थी के लिए मतदान करने या उसको मतदान नहीं करने या विधि द्वारा उपबंधित रीति से मतदान करने के लिए अनुसूचित जाति या अनुसूचित जनजाति के किसी सदस्य के विरुद्ध इस अधिनियम के अधीन कोई अपराध करेगा।\nअनुसूचित जाति या अनुसूचित जनजाति के किसी सदस्य के विरुद्ध मिथ्या, द्वेषपूर्ण या तंग करने वाला वाद या दांडिक या अन्य विधिक कार्यावाहियां संस्थित करेगा।\nकिसी लोक सेवक को मिथ्या या तुच्छ सूचना देगा जिससे ऐसा लोक सेवक अपनी विधिपूर्ण शक्ति का प्रयोग अनुसूचित जाति या अनुसूचित जनजाति के किसी सदस्य को क्षति करने या क्षुब्ध करने के लिए करेगा।\nअनुसूचित जाति या अनुसूचित जनजाति के किसी सदस्य को अवमानित करने के आशय से लोक दृष्टि में आने वाले किसी स्थान पर अपमानित या अभित्रस्त करेगा।\nलोक दृष्टि में आने वाले किसी स्थान पर जाति के नाम से अनुसूचित जाति या अनुसूचित जनजाति के किसी सदस्य को गाली-गलौज करेगा।\nअनुसूचित जातियों या अनुसूचित जनजातियों के सदस्य द्वारा सामान्यता धार्मिक माने जाने वाली या अति श्रद्धा से ज्ञात किसी वस्तु को नष्ट करेगा, हानि पहुंचाएगा या अपवित्र करेगा।\nअनुसूचित जाति या अनुसूचित जनजातियों के सदस्यों के विरुद्ध शत्रुता, घृणा या वैमनस्य की भावनाओं की या तो लिखित या मौखिक शब्दों द्वारा या चिह्नों द्वारा दृश्य रूपण द्वारा या अन्यथा अभिवृद्धि करेगा या अभिवृद्धि करने का प्रयत्न करेगा।\nअनुसूचित जातियों या अनुसूचित जनजातियों के सदस्यों द्वारा अति श्रद्धा से माने जाने वाले किसी दिवंगत व्यक्ति का या तो लिखित या मौखिक शब्दों द्वारा या किसी अन्य साधन से अनादर करेगा।\nअनुसूचित जाति या अनुसूचित जनजाति के किसी स्त्री को साशय यह जानते हुए स्पर्श करेगा कि वह अनुसूचित जाति या अनुसूचित जनजाति से संबंधित है, जबकि स्पष्ट करने का ऐसा कार्य, लैंगिक प्रकृति का है और प्राप्तिकर्त्ता की सहमति के बिना है।\nअनुसूचित जाति या अनुसूचित जनजाति के किसी स्त्री के बारे में, यह जानते हुए कि वह अनुसूचित जाति या अनुसूचित जनजाति से संबंधित है, लैंगिक प्रकृति के शब्दों, कार्यों या अंगविक्षेपों का उपयोग करेगा।\nअनुसूचित जाति या अनुसूचित जनजाति के सदस्य द्वारा सामान्यतः उपयोग किए जाने वाले किसी स्रोत, जलाशय या किसी अन्य स्रोत के जल को दूषित या गंदा करेगा जिससे वह इस प्रयोजन के लिए कम उपयुक्त हो जाए जिसके लिए वह साधारणतः उपयोग किया जाता है।\nअनुसूचित जाति या अनुसूचित जनजाति के किसी सदस्य को लोक समागम के किसी स्थान से गुजरने के किसी रूढ़िजन्य अधिकार से इंकार करेगा या ऐसे सदस्य को लोक समागम के ऐसे स्थान का उपयोग करने या उस पर पहुंच रखने से निवारित करने के लिए बाधा पहुंचाएगा जिसमें जनता या उसके किसी अन्य वर्ग के सदस्यों को उपयोग करने और पहुंच रखने का अधिकार है।\nअनुसूचित जाति या अनुसूचित जनजाति के किसी सदस्य को उसका गृह, ग्राम या निवास का अन्य स्थान जोड़ने के लिए मजबूर करेगा या मजबूर करवाएगा।\nकिसी क्षेत्र के सम्मिलित संपत्ति संसाधनों का या अन्य व्यक्तियों के साथ समान रूप से कब्रिस्तान या शमशान भूमि का उपयोग करना या किसी नदी, सरिता, झरना, कुआं, तालाब, कुण्ड, नल या अन्य जलीय स्थान या कोई स्नानघाट, कोई सार्वजनिक परिवहन, कोई सड़क या मार्ग का उपयोग करना;\nसाइकिल या मोटर साइकिल आरोहण या सवारी करना या सार्वजनिक स्थानों में जूते या नये कपड़े पहनना या विवाह की शोभा यात्रा निकालना या विवाह की शोभा यात्रा के दौरान घोड़े या किसी अन्य यान पर आरोहण करना;\nजनता या समान धर्म के अन्य व्यक्तियों के लिए खुले किसी पूजा स्थल में प्रविष्ट करना या जाटरस सहित किसी धार्मिक, सामाजिक या सांस्कृतिक शोभा यात्रा में भाग लेना या उसको निकालना;\nकिसी शैक्षणिक संस्था, अस्पताल, औषधालय, प्राथमिक स्वास्थ्य केन्द्र, दुकान या लोक मनोरंजन या किसी अन्य लोक स्थान में प्रविष्ट होने या जनता के लिए खुले किसी स्थान में सार्वजनिक उपयोग के लिए अभिप्रेत कोई उपकरण या वस्तुएं;\nकिसी वृत्तिक में व्यवसाय करना या किसी ऐसी उपजीविका, व्यापार, कारबार या किसी नौकरी में नियोजन करना, जिसमें जनता या उसके किसी वर्ग के अन्य लोगों को उपयोग करने या उस तक पहुंच का अधिकार है।\nधारा 3(1) के अंतर्गत विनिर्दिष्ट अत्याचारों के अपराधों के लिए, 6 माह से 5 वर्ष तक जुर्माना सहित दंड का प्रावधान है। धारा 3(2)(i) के अंतर्गत अपराधों के लिए मृत्युदंड देने का प्रावधान है। धारा 3(2)(ii) के अंतर्गत अपराधों के लिए कम से कम 6 माह जिसे 7 वर्ष अथवा उससे अधिक अवधि के लिए बढ़ाया जा सकता है, जुर्माना सहित दंड देने का प्रावधान है। धारा 3 (2)(iv) के अंतर्गत अपराधों के लिए जुर्माना सहित आजीवन सजा का दंड देने का प्रावधान है। धारा 3(2)(iv)(v) के अंतर्गत अपराधों के लिए जुर्माना सहित आजीवन सजा का दंड देने का प्रावधान है। धारा 3(2)(vक) के अंतर्गत अपराधों के लिए, अनुसूचित जाति और अनुसूचित जनजाति (अत्याचार निवारण) संशोधन अधिनियम, 2015 की अनुसूची में विनिर्दिष्ट अपराधों के लिए आईपीसी के अंतर्गत यथा विहित दंड देने का प्रावधान है।\nक्रम सं.\nकोई अखाद्य या घृणाजनक पदार्थ रखना (अधिनियम की धारा 3(1)(क)\nक्रम संख्या (2) और (3) के लिए प्रथम सूचना रिपोर्ट (एफआईआर) के चरण पर 10% और क्रम सं. (1), (4) और (5) के लिए प्रथम सूचना रिपोर्ट के चरण पर 25%।\n50%, जब आरोप-पत्र न्यायालय को भेजा जाता है।\nक्रम सं. (2) और (3) के लिए निचले न्यायालय द्वारा आरोपी को दोषसिद्ध ठहराने पर 40% और इसी प्रकार क्रम सं. (1), (4) और (5) के लिए 25%।\nमल-मूत्र, मल, पशु-शव या अन्य कोई घृणाजनक पदार्थ इकट्ठा करना।(अधिनियम की धारा 3(1)(ख)\nक्षति करने, अपमानित करने या शुद्ध करने के आशय से मल-मूत्र, कूड़ा, पशु-शव इकट्ठा करना।(अधिनियम की धारा 3(1)(ग)\nजूतों की माला पहनाना या नग्न या अर्ध-नग्न घुमाना(अधिनियम की धारा 3(1)(घ)\nकपड़े उतारना, बलपूर्वक सिर का मुण्डन करना, मूंछे हटाना, चेहरे या शरीर को पोतना जैसे कार्य बलपूर्वक करना।(अधिनियम की धारा 3(1)(ड.)\nकिसी भूमि को सदोष अधिभोग में लेना या उस पर खेती करना।(अधिनियम की धारा 3(1)(च)\nकिसी भूमि या परिसरों से सदोष वेकब्जा करना या अधिकारों सहित उसके अधिकारों के उपभोग में हस्तक्षेप करना।(अधिनियम की धारा 3(1)(ज)\nबेगार करने अथवा अन्य प्रकार के बलात्श्रम या बंधुआ श्रम करने के लिए।(अधिनियम की धारा 3(1)(झ)\nमानव या पशु-शव का निपटान करने या उनकी अंतेष्टि ले जाने या कब्रों को खोदने के लिए विवश करना।(अधिनियम की धारा 3(1)(ञ)\nअनुसूचित जाति या अनुसूचित जनजाति के सदस्य को हाथ से सफाई करने के लिए तैयार करना या ऐसे प्रयोजन के लिए उसे नियोजित करना।(अधिनियम की धारा 3(1)(ट)\nअनुसूचित जाति या अनुसूचित जनजाति की स्त्री को किसी देवदासी के रूप में निष्पादित या संवर्धित करना।(अधिनियम की धारा 3(1)(ठ)\nमतदान करने, नामनिर्देशन फाइल करने से रोकना।(अधिनियम की धारा 3(1)(ड)\nपंचायत या नगरपालिका के किसी पदधारक को उसके कर्त्तव्यों के पालन में मजबूर, अभित्रस्त या बाधित करना।(अधिनियम की धारा 3(1)(ढ)\nमतदान के बाद हमला करना और सामाजिक तथा आर्थिक बहिष्कार अधिरोपित करना।(अधिनियम की धारा 3(1)(ण)\nकिसी विशिष्ट अपराधी के लिए मतदान करने या उसको मतदान नहीं करने के लिए इस अधिनियम के अंतर्गत कोई अपराध करना।(अधिनियम की धारा 3(1)(त)\nमिथ्या, द्वेषपूर्ण या अन्य विधिक कार्रवाइयां संस्थित करना।(अधिनियम की धारा 3(1)(थ)\nकिसी लोक सेवक को कोई मिथ्या या तुच्छ सूचना देना।(अधिनियम की धारा 3(1)(द)\nअवमानित करने के आशय से लोक दृष्टि में आने वाले किसी स्थान पर अपमानित या अभित्रस्त करना। (अधिनियम की धारा 3(1)(ध)\nलोक दृष्टि में आने वाले किसी स्थान पर जाति के नाम से गाली-गलौज करना।(अधिनियम की धारा 3(1)(न)\nधार्मिक मानी जाने वाली या अतिश्रद्धा से ज्ञात किसी वस्तु को नष्ट करना, हानि पहुंचाना अथवा अपवित्र करना। (अधिनियम की धारा 3(1)(प)\nशत्रुता, घृणा या वैमनस्य की भावनाओं की अभिवृद्धि करना। (अधिनियम की धारा 3(1)(फ)\nअति श्रद्धा से माने जाने वाले किसी दिवंगत व्यक्ति का या तो लिखित या किसी अन्य साधन से अनादर करना। (अधिनियम की धारा 3(1)(ब)\nअनुसूचित जाति या अनुसूचित जनजाति की किसी स्त्री को साशय स्पर्श करने का ऐसा कार्य, जो लैंगिक प्रकृति का है, उसकी सहमति के बिना करना। (अधिनियम की धारा 3(1)(म)\nभारतीय दंड संहिता की धारा 326(ख)(1860 का 45) स्वेच्छया अम्ल फैंकना या फैंकने का प्रयत्न करना। (अधिनियम की अनुसूची के साथ पठित धारा 3(2)(भक)\nपीड़ित व्यक्ति के चेहरे का 2% से अधिक जलने पर और आंख, कांन, नाक और मुंह के काम न करने के मामले में अथवा शरीर के 30% से अधिक जलने आठ लाख पच्चीस हजार रुपए।\nशरीर के 10% से 30% तक जलने पर पीड़ित व्यक्ति को चार लाख पचास हजार रुपए।\nचेहरे के अलावा शरीर के 10% से कम भाग के जलने पर पीड़ित व्यक्ति को 85,000\/- रुपए।\nभारतीय दंड संहिता की धारा 354(ख)(1860 का 45) -- किसी महिला की लज्जा भंग करने के आशय से उस पर हमला अथवा आपराधिक बल का प्रयोग। (अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 326(क)(1860 का 45) - लैंगिक उत्पीड़न और लैंगिक उत्पीड़न के लिए दंड। (अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 326(ख)(1860 का 45) - निवस्त्र करने के आशय से स्त्री पर हमला या आपराधिक बल का प्रयोग करना।(अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 354(ग)(1860 का 45) - दृश्यरतिकता। (अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 354(घ)(1860 का 45) - पीछा करना।(अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 376(ख)(1860 का 45) - पति द्वारा अपनी पत्नी के साथ पृथक्करण के दौरान मैथुन। (अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 376(ग)(1860 का 45) - प्राधिकार में किसी व्यक्ति द्वारा मैथुन।(अधिनियम की अनुसूची के साथ पठित धारा 3(2)(भक)\nभारतीय दंड संहिता की धारा 509(1860 का 45) - शब्द अंगविक्षेप या कार्य जो किसी स्त्री की लज्जा का अनादर करने के लिए आशयित हैं।(अधिनियम की अनुसूची के साथ पठित धारा 3(2)(भक)\nपानी को गंदा करना अथवा उसका मार्ग बदलना। (अधिनियम की धारा 3(1)(य)\nजब पानी को गंदा कर दिया जाता है तब उसे साफ करने सहित सामान्य सुविधा को बहाल करने की पूर्ण लागत संबंधित राज्य सरकार अथवा संघ राज्य क्षेत्र प्रशासन द्वारा वहन की जाएगी। इसके अतिरिक्त, स्थानीय निकाय के परामर्श से जिला प्राधिकारी द्वारा निर्धारित की जाने वाली समुदायिक परिसंपत्तियों को सृजित करने के लिए जिला मजिस्ट्रेट के पास आठ लाख पच्चीस हजार रुपए की राशि जमा की जाएगी।\nकिसी लोक स्थान पर जाने से अथवा लोक स्थान के मार्ग को उपयोग करने के रूढ़िजन्य अधिकार से वंचित करना।(अधिनियम की धारा 3(1)(र)\nघर, गांव, निवास स्थान को छोड़ने के लिए बाध्य करना। (अधिनियम की धारा 3(1)(ल)\nअनुसूचित जाति अथवा अनुसूचित जनजाति के किसी सदस्य को निम्नलिखित के संबंध में किसी रीति से बाधित या निवारित करना।\nक. किसी क्षेत्र के सम्मिलित संपत्ति संसाधनों का या अन्य व्यक्तियों के साथ समान रूप से कब्रिस्तान या शमशान भूमि का उपयोग करना या किसी नदी, सरिता, झरना, कुआं, तालाब, कुण्ड, नल या अन्य जलीय स्थान या कोई स्नानघाट, कोई सार्वजनिक परिवहन, कोई सड़क या मार्ग का उपयोग करना।(अधिनियम की धारा 3(1)(लक)(क)\nख. साइकिल या मोटर साइकिल आरोहण या सवारी करना या सार्वजनिक स्थानों में जूते या नये कपड़े पहनना या विवाह की शोभा यात्रा निकालना या विवाह की शोभा यात्रा के दौरान घोड़े या अन्य किसी यान पर आरोहण करना।(अधिनियम की धारा 3(1)(za)(ख)\nग. जनता या समान धर्म के अन्य व्यक्तियों के लिए खुले किसी पूजा स्थल में प्रविष्ट करना या जाटरस सहित किसी सामाजिक या सांस्कृतिक शोभा यात्रा में भाग लेना या उसको निकालना।(अधिनियम की धारा 3(1)(लक)(ग)\nघ. किसी शैक्षणिक संस्था, अस्पताल, औषधालय, प्राथमिक स्वास्थ्य केन्द्र, दुकान या लोक मनोरंजन या किसी अन्य लोक स्थान में प्रविष्ट होने या जनता के लिए खुले किसी स्थान में सार्वजनिक उपयोग के लिए अभिप्रेत कोई उपकरण या वस्तु का उपयोग करना। (अधिनियम की धारा 3(1)(लक)(घ)\nड. किसी वृत्तिक में व्यवसाय करना या किसी ऐसी उप-जीविका, व्यापार, कारबार या किसी नौकरी में नियोजन करना, जिसमें जनता या उसकी किसी वर्ग के अन्य लोगों को उपयोग करने या उस तक पहुंच का अधिकार है।(अधिनियम की धारा 3(1)(लक)(ड.)\nसंबंधित राज्य सरकार अथवा संघ राज्य क्षेत्र प्रशासन द्वारा अन्य व्यक्तियों के समान सभी आर्थिक और सामाजिक सेवाओं के उपबंधों को बहाल किया जाएगा और पीड़ित व्यक्ति को एक लाख रुपए की राहत राशि दी जाएगी। निचले न्यायालय में आरोप पत्र भेजने पर उस राशि का पूर्ण भुगतान किया जाएगा।\nनिर्योग्यता। सामाजिक न्याय और अधिकारिता मंत्रालय की अधिसूचना संख्या 16-18\/97-एनआई दिनांक 1 जून, 2001 में उल्लिखित विभिन्न निर्योग्यताओं का मूल्यांकन करने के लिए दिशा-निर्देश और प्रमाणन के लिए प्रक्रिया। अधिसूचना की एक प्रति अनुबंध-II पर है।\n(क) 100 प्रतिशत असमर्थता।\n(ख) जहां असमर्थता 50 प्रतिशत से अधिक लेकिन 100 प्रतिशत से कम है।\n(ग) जहां असमर्थता 50 प्रतिशत से कम है।\n(क)50%, चिकित्सा जांच होने और पुष्टि कारक चिकित्सा रिपोर्ट प्राप्त होने के बाद।\n(ख)50%, जब आरोप-पत्र न्यायालय को भेजा जाता है।\n(क)50%, चिकित्सा जांच होने और पुष्टि कारक चिकित्सा रिपोर्ट प्राप्त होने के बाद।\n(ख)50%, जब आरोप-पत्र न्यायालय को भेजा जाता है।\n(क)50%, चिकित्सा जांच होने और पुष्टि कारक चिकित्सा रिपोर्ट प्राप्त होने के बाद।\n(ख)50%, जब आरोप-पत्र न्यायालय को भेजा जाता है।\nबलातसंग अथवा गैंग द्वारा किया गया बलातसंघ।\n(i) बलातसंघ (भारतीय दंड संहिता की धारा 375(1860 का 45)\n(ii) गैंग द्वारा किया गया बलातसंघ (भारतीय दंड संहिता की धारा 376घ (1860 का 45)\n(i) 50%, चिकित्सा जांच और पुष्टि कारक चिकित्सा रिपोर्ट प्राप्त होने के बाद।\n(ii) 25%, जब आरोप-पत्र न्यायालय को भेजा जाता है।\n(iii) 25%, जब निचले न्यायालय द्वारा सुनवाई के समापन पर।\n(i) 50%, चिकित्सा जांच और पुष्टि कारक चिकित्सा रिपोर्ट प्राप्त होने के बाद।\n(ii) 25%, जब आरोप-पत्र न्यायालय को भेजा जाता है।\n(iii) 25%, जब निचले न्यायालय द्वारा सुनवाई के समापन पर।\n(i) 50%, पोस्टमार्टम की रिपोर्ट प्राप्त होने के बाद।\n(ii) 50%, जब न्यायालय को आरोप-पत्र भेजा जाता है।\nहत्या, मृत्यु, नरसंहार, बलातसंग, स्थायी असमर्थता और डकैती के पीड़ितों को अतिरिक्त राहत।\n(i) अनुसूचित जाति अथवा अनुसूचित जनजाति से संबंधित मृतक व्यक्तियों की विधवा या अन्य आश्रितों को पांच हजार रुपए प्रति माह की दर से बेसिक पेंशन जो कि संबंधित राज्य सरकार अथवा संघ राज्य क्षेत्र प्रशासन के सरकारी कर्मचारियों के लिए लागू है, और ग्राह्य मंहगाई भत्ता और मृतक के परिवार को एक सदस्य को रोजगार या कृषि भूमि, एक मकान, यदि आवश्यक हो, तो उसकी तत्काल खरीद द्वारा व्यवस्था करना।\n(ii) पीड़ित व्यक्तियों के बच्चों की स्नातक स्तर तक की शिक्षा और उनके भरण-पोषण का पूरा खर्चा। बच्चों को सरकार द्वारा वित्तपोषित आश्रम स्कूलों अथवा आवासीय स्कूलों में दाखिला दिया जाएगा।\n(iii) 3 माह की अवधि के लिए बर्तनों, चावल, गेहूं, दालों, दलहनों आदि की व्यवस्था।\nपूर्णतः नष्ट किया\/जला हुआ मकान।\nजहां मकान को जला दिया गया हो या नष्ट कर दिया गया हो, वहां सरकारी खर्चे पर ईंट अथवा पत्थर के मकान का निर्माण किया जाएगा या उसकी व्यवस्था की जाएगी। इस संबंध में और आगे जानकारी प्राप्त करने के लिए उप-मंडलीय मजिस्ट्रेट, जिला मजिस्ट्रेट, राज्य सरकार के अनुसूचित जाति और अनुसूचित जनजाति विकास निदेशक और सामाजिक न्याय और अधिकारिता मंत्रालय, सामाजिक न्याय और अधिकारिता विभाग से कृपया संपर्क करें।\n( यदि आपके पास उपरोक्त सामग्री पर कोई टिप्पणी \/ सुझाव हैं, तो कृपया उन्हें यहां पोस्ट करें)\n","type":"web"}
{"doc_id":"09681c6a8da9dd1fd3da2feba2df5ccef6ea1a26","text":"दिलेर समाचार, हम सभी ये तो जानते ही हैं कि इस दुनिया में हर कोई चाहता है कि वो खुब पैसे कमाए और जितना हो सके अपने भविष्य के लिए भी उनका संचय कर सके लेकिन ये बात भी सच है कि पैसे कमाने की चाह में हर कोई इतना ज्यादा मेहनत करता है और परेशान रहता है कि हर कोई काफी मेहनत करता है लेकिन उतने पैसे नहीं कमा पाता है। जी हां लेकिन कई बार आपने ऐसा भी देखा होगा कि व्यक्ति पैसे व रुपए तो खूब जुटा लेता है लेकिन उसे ज्यादा समय तक नहीं रख पाता है।\n 1. सबसे पहले तो आपको बता दें कि घर के ईशान कोण को ध्यान में रखना चाहिए क्योंकि ये ईश्वर का स्थान होता है और यहां पर गंदगी या डस्टबिन होने पर धन का नाश होता रहेगा। ऐसे में उत्तर-पूर्व में कभी भी भूलकर गंदगी न फैलाएं और इस स्थान पर भारी चीज न रखें।\n 2. इसके अलावा ये बात तो हम सभी जानते हैं कि हमारे यहां जल को लक्ष्मी का प्रतीक माना गया है। यानि की अगर आपके घरों में नलों से पानी टपकता है और पाईप लाइन से लीकेज है तो समझ जाए कि ये आपके आर्थिक नुकसान का संकेत देता है। इसलिए वास्तु में बताया गया है कि नल से पानी का टपकना आपके एकत्र किए गए धन को धीरे-धीरे खर्च होने का संकेत करता है।\n 3. इसके साथ ही साथ ये भी बताया गया है कि वास्तु में घर का मुख्य द्वार का धन से गहरा संबंध होता है इसलिए यहां से जुड़े वास्तुदोष धन हानि के कारक होते हैं। यदि किसी घर का मुख्य द्वार दक्षिण दिशा में हो तो हमेशा आर्थिक परेशानियां घेरे रहती हैं। इसी तरह यदि घर का मुख्य द्वार टूटा हुआ हो या फिर पूरी तरह से ना खुलता हो, तो इस वास्तुदोष से भी धनहानि होती है।\n 4. वास्तुशास्त्र के अनुसार बेडरूम में प्रवेश करने पर सामने वाली दीवार का बायां कोना भाग्य और संपत्ति का क्षेत्र होता है। धन एवं समृद्धि की कामना को पूरी करने के लिए इस कोने पर धातु की कोई चीज लटकाकर रखनी चाहिए। साथ ही इस कोने में यदि दरारें हो तो उसे शीघ्र ही मरम्मत करवा देना चाहिए। धन की दृष्टि से इस कोने का कटा होना अशुभ माना जाता है।\n 5. घर में टूटा हुआ बेड एक बड़ा वास्तुदोष माना जाता है। टूटे हुए बेड का वास्तुदोष न सिर्फ आपके खर्च को बढ़ाता है बल्कि इस दोष के कारण आर्थिक लाभ में भी कमी आती है। इसी तरह घर की छत पर या सीढ़ी के नीचे कबाड़ जमा कर रखने से भी आर्थिक नुकसान होता है।\n ","type":"web"}
{"doc_id":"33abb8a32dbed6c690211cb9097582e7bc3f38ed","text":"क्योंकि एक वो ही हैं जो केंद्र सरकार के दबाव में आए बिना उनके फैसलों के खिलाफ सख्त रवैया अपना रहे हैं. उन्होने कहा कि बीते एक हफ्ते के दौरान कांग्रेस की दो प्रदेश इकाईयां राहुल गांधी को पार्टी प्रमुख बनाने का समर्थन करते हुए प्रस्ताव पारित कर चुकी हैं.\nदिल्ली कांग्रेस ने राहुल गांधी को अध्यक्ष बनाने के लिए बीते रविवार को एक प्रस्ताव पारित किया था और वहीं छत्तीसगढ़ प्रदेश कांग्रेस कमेटी ने भी शनिवार को ऐसा ही प्रस्ताव पारित किया है जिसे खुद भूपेश बघेल ने पेश किया था.\nसीपीसीसी के द्वारा पारित प्रस्ताव में कहा गया है कि कांग्रेस के सभी लोग राहुल गांधी के साथ पूरी तरह से खड़े हैं और मानते हैं कि उनके नेतृत्व में कांग्रेस संगठन लगातार मजबूत होगा. राहुल गांधी के नेतृत्व से ना केवल कांग्रेस कार्यकर्ताओं के बीच विश्वास बढ़ा है बल्कि उनके मार्गदर्शन में पार्टी की नींव को और ज्यादा मजबूत मिलेगी.\nभूपेश बघेल ने कहा कि राहुल गांधी को पार्टी में हर किसी का भरोसा हांसिल है. उन्होंने कहा कि, 'और कौन है राहुल गांधी के अलावा कोई ऐसा नेता है जो पूरे भारत की यात्रा कर रहा है, जिसे पूरे देश में कांग्रेस कार्यकर्ता पहचानते हों?' उन्होने कहा कि राहुल गांधी देश में सभी मुद्दों पर बड़ी बेबाकी से अपनी राय रख रहे हैं फिर चाहे वो जीएसटी,नोटबंदी का मुद्दा हो या फिर कोविड-19 का. उन्होंने बड़े स्पष्ट तरीके से अपनी बात सबके सामने रखी है. इतना ही नहीं उन्होंने किसानों के पक्ष में अपना स्टैंड स्पष्ट किया है. वो एकमात्र नेता हैं, जो महत्वपूर्ण मुद्दों पर अपना मत बिना दबाव में आए रख रहे हैं.\n","type":"web"}
{"doc_id":"50448f1879a4ba2d021bfeedbbdf6b50a6ba18ea","text":"शेर खान बॉलीवुड की एडवेंचर फिल्म है, जिसका निर्देशन सोहेल खान कर रहे हैं। शेर खान के कलाकारों में सलमान खान, एंजेला जोंसन शामिल हैं।\n Ameesha Patel ने किया खुलासा, दूसरी एक्ट्रेसस ने नाक के नीचे से छीन लीं फिल्में, बोलीं- \"मैं आउटसाइडर थी. . \"\n","type":"web"}
{"doc_id":"cf0fbe1aa10950127572c601fe89a6b190e45088","text":"जैसा चाहो वैसा नचाओ,\nभांति भांति के नाटक रचाओ।\nहम कठपुतली जन हाथों की,\nमनभावै वह खेल दिखाओ।\nबोल नहीं सकती हम कुछ भी,\nऔर नहीं सुन सकती कुछ भी।\nअगर चलेंगी तो नहीं खुद से,\nदेख नहीं सकती हम कुछ भी।\nखाने की तो बात न करना,\nआजीवन निर्जल व्रत रहना।\nहाँ, पोशाक ज़रूर बदलतीं,\nऔर मटकती पहन के गहना।\nतुम क्या जानो पीर हमारी,\nहम अधीन रहतीं जग सारी।\nनहीं कभी मन की कर सकतीं,\nहमें देख हंसतीं नर-नारी।\nपर देखा है नर समाज में,\nफँसे लोग रस्मों-रिवाज में।\nकठपुतली बन करके नाचते,\nसुर, लय, ताल और साज में।\nनेताओं के लोभ में फंसकर,\nजनता सदा काटती चक्कर।\nसारा देश बना कठपुतली,\nनेता नचा रहे जी भरकर।\nजब विकास की आती बारी,\nनेता ठगते हैं बारी-बारी।\nजनता नाचे बन कठपुतली,\nसब कहते जनता बेचारी।\nहम कठपुतली नहीं बनेंगे,\nअत्याचार हम नहीं सहेंगे।\nसबक सिखा देंगे हम मिलकर,\nनेक बनेंगे, एक बनेंगे।\n","type":"web"}
{"doc_id":"78e3a28569c16818adfcbf6cf24800331f39161e","text":"सारा अली खान की 'केदारनाथ' पर पहली बार बोलीं करीना कपूर खान, कहा 'मेरे लिए सारा बॉर्न स्टार है और उसकी फिल्म...'\nसारा अली खान की डेब्यू फिल्म 'केदारनाथ' 7 दिसम्बर 2018 के दिन रिलीज होगी।\nसारा अली खान के साथ-साथ उनके परिवारवाले भी 'केदारनाथ' का खूब प्रचार कर रहे हैं। बीते दिन 'कॉफी विद करण' पर सारा अली खान अपने पिता सैफ अली खान के साथ पहुंची थीं और दोनों ने कई सारे मुद्दों पर दिल खोलकर बातें की। इसके बाद अब 'केदारनाथ' का प्रचार करने के लिए करीना कपूर खान भी सारा के साथ आ गई हैं और उन्होंने फिल्म की टीम के लिए शुभकामनाएं दी हैं।\nबता दें सारा अली खान इस साल अपनी दो फिल्में 'केदारनाथ' और 'सिम्बा' दर्शकों के सामने पेश करेंगी। जहां 'केदारनाथ' एक रोमांटिक फिल्म है, वहीं रोहित शेट्टी द्वारा निर्देशित 'सिम्बा' एक मसाला एंटरटेनर है। सुनने में आ रहा है कि दोनों फिल्मों में सारा अली खान के किरदार काफी अलग हैं और सारा ने दोनों ही किरदारों को अच्छे से निभाया है। दर्शक सारा अली खान की दोनों फिल्में देखकर यह समझ जाएंगे कि उनमें एक अच्छी अदाकारा बनने के सारे गुण हैं।\nबॉलीवुड, हॉलीवुड, साउथ, भोजपुरी और टीवी जगत की ताजा खबरों के लिए यहां क्लिक करें...बॉलीवुड लाइफ हिन्दी के फेसबुक पेज, ट्विटर पेज,\nताजा गॉसिप के लिए हमें Facebook Messenger पर फॉलो करें।\n","type":"web"}
{"doc_id":"34e13faa1ee272c7448e285cd1c21436389ec0af","text":"महोदय \/ महोदया,\nकृपया जाली नोट पकड़ने तथा उन्हें जब्त करने से संबंधित 20 जुलाई 2017 तक जारी अनुदेशों को समेकित करते हुए जारी हमारे 20 जुलाई 2017 के मास्टर परिपत्र डीसीएम (एफएनवीडी) सं.जी - 4\/16.01.05\/2017-18 का संदर्भ लें । मास्टर परिपत्र को अब तक जारी सभी निर्देशों को शामिल करते हुए अद्यतन किया गया हैं और इसे बैंक की वेबसाइट www.rbi.org.in पर उपलब्ध किया गया है।\nइस मास्टर परिपत्र में उपरोक्त विषय पर भारतीय रिजर्व बैंक द्वारा जारी अनुदेशों को समेकित किया गया हैं, जो इस परिपत्र की तारीख पर प्रचलन में हैं ।\n(मानस रंजन महान्ति)\nजाली नोट निम्नलिखित द्वारा जब्त किये जा सकते हैं;\nकाउंटर पर प्रस्तुत किए गए बैंक नोटों को प्रामाणिकता के लिए मशीनों के द्वारा परीक्षण किया जाना चाहिए ।\nइसी प्रकार से, बैक ऑफिस \/ मुद्रा तिजोरी में थोक निविदा के माध्यम से सीधे ही प्राप्त बैंक नोट, मशीनों के माध्यम से प्रमाणीकृत किए जाने चाहिए ।\nकाउंटर पर प्राप्त नोटों में या बैक ऑफिस \/ मुद्रा तिजोरी में पहचान किए गए जाली नोटों के लिए, ग्राहक के खाते में कोई क्रेडिट नहीं दिया जाना है ।\nकिसी भी स्थिति में, जाली नोटों को प्रस्तुतकर्ता को लौटाया नहीं जाना चाहिए अथवा बैंक शाखाओं\/ कोषागारों द्वारा नष्ट नहीं किया जाना चाहिये। बैंकों के स्तर पर पता लगाये गये जाली नोटों की जब्ती में असफलता को, संबंधित बैंक की जाली नोटों के संचलन में इरादतन संलिप्तता मानी जाएगी और उन पर दण्ड लगाया जायेगा ।\nजाली नोट के रुप में वर्गीकृत नोटों पर निर्धारित (अनुबंध I के अनुसार) \"जाली बैंकनोट\" स्टैम्प से चिन्हित कर उन्हें जब्त किया जाये । इस प्रकार से जब्त प्रत्येक नोट के ब्यौरे एक अलग रजिस्टर में प्रमाणीकरण के साथ अभिलिखित किये जाएंगे ।\nजब बैंक शाखा के काउंटर \/ बैक ऑफिस तथा मुद्रा तिजोरी अथवा कोषागार में प्रस्तुत बैंकनोट जाली पाये जाते हैं, तब उक्त पैरा 3 के अनुसार नोट पर स्टैम्प लगाने के बाद निविदाकर्ता को निर्धारित फार्म (अनुबंध II) के अनुसार प्राप्ति सूचना रसीद जारी की जानी चाहिए । उक्त रसीद चल रहे सिरीयल नंबरों में, खजांची और जमाकर्ता द्वारा प्रमाणित होनी चाहिए । इस आशय का नोटिस आम जनता की जानकारी के लिए कार्यालयों शाखाओं मे विशेष रूप से प्रदर्शित किया जाना चाहिए । जहां निविदाकर्ता संबंधित रसीद पर प्रतिहस्ताक्षर करने के लिए इच्छुक नहीं है, ऐसे मामलों में भी प्राप्ति सूचना रसीद जारी की जानी है ।\nपुलिस को जाली नोट का पता लगने की घटना की रिपोर्टिग करते समय, निम्न प्रक्रिया का अनुपालन किया जाए :\nएक ही लेन-देन में 4 पीसेस तक जाली नोटों की पहचान के मामलों में, नोडल अधिकारी द्वारा पुलिस प्राधिकरण या नोडल पुलिस स्टेशन को माह की समाप्ति पर संदिग्ध जाली नोटों के साथ निर्धारित फार्मेट में एक समेकित रिपोर्ट (संलग्नक III के अनुसार) भेजी जाए।\nएक ही लेन-देन में 5 या उससे अधिक पीसेस तक जाली नोटों की पहचान के मामलों में, नोडल बैंक अधिकारी द्वारा तुरंत वे जाली नोट, निर्धारित फार्मेट में (संलग्नक IV) एफआईआर दर्ज करते हुए जांच-पड़ताल के लिए स्थानीय पुलिस प्राधिकरण या नोडल पुलिस स्टेशन को अग्रेषित किये जाएं।\nमासिक समेकित रिपोर्ट\/एफआईआर की एक प्रति बैंक के प्रधान कार्यालय में बनाये गये जाली नोट सतर्कता कक्ष को (केवल बैंकों के मामले में) भेजी जाएगी और कोषागार के मामले में, भारतीय रिज़र्व बैंक के संबंधित निर्गम कार्यालय को भेजी जाये ।\nपुलिस प्राधिकारियों से उनको मासिक समेकित रिपोर्ट और एफआईआर द्वारा प्रेषित जाली नोटों की प्राप्ति सूचना प्राप्त की जाये । यदि पुलिस को नकली बैंक नोट बीमाकृत डाक द्वारा भेजे गए हैं तो उनकी प्राप्ति सूचना अनिवार्य रूप से ली जाये और उन्हें रिकार्ड में रखा जाए । पुलिस प्राधिकरण से प्राप्ति सूचना प्राप्त करने के लिए उचित अनुवर्ती कार्रवाई आवश्यक है । यदि मासिक समेकित रिपोर्टों को प्राप्त करने\/ एफआईआर दर्ज करने में पुलिस की अनिच्छा के कारण कार्यालयों \/ बैंक शाखाओं को किसी भी कठिनाई का सामना करना पड रहा है तो उसका निपटान जाली बैंकनोटों की जांच से संबंधित मामलों की समन्वय हेतु नामित पुलिस प्राधिकरण के नोडल अधिकारी की सलाह से किया जाये । नोडल पुलिस स्टेशन की सूची भारतीय रिजर्व बैंक के संबन्धित कार्यालय से प्राप्त की जा सकती हैं ।\nजाली नोटों के परिचालन को बढ़ावा देने वाले व्यक्तियों की आसानी से पहचान करने के क्रम में, बैंकों को सूचित किया जाता है कि वे बैंकिंग हॉल \/ क्षेत्र तथा काउंटर को सीसीटीवी की निगरानी तथा रिकॉर्डिंग में रखें तथा रिकॉर्डिंग को संरक्षित रखें ।\nबैंकों को ऐसी पहचान के स्वरुप\/प्रवृत्तियों पर निगरानी रखनी चाहिए और संदिग्ध स्वरुप\/प्रवृत्तियों को तत्काल भारतीय रिजर्व बैंक\/पुलिस प्राधिकारी के ध्यान में लाना चाहिए।\nजाली नोटों की पहचान और उक्त की सूचना पुलिस, आरबीआई आदि को देने में बैंकों द्वारा की गई प्रगति और उससे संबंधित समस्याओं पर विभिन्न राज्य स्तरीय समितियाँ अर्थात राज्य स्तरीय बैंकर्स समिति (एसएलबीसी), करेंसी प्रबंधन पर स्थायी समिति (एससीसीएम) राज्य स्तरीय सुरक्षा समिति (एसएलएससी), आदि की बैठकों में नियमित रूप से विचार - विमर्श किया जाए ।\nबैंक-शाखाओं\/कोषागारों में पकड़े गए जाली भारतीय बैंक नोटों के आंकड़े, नीचे दिये गये पैरा- 10 के अनुसार भारतीय रिज़र्व बैंक, निर्गम कार्यालय को प्रेषित की जानेवाली मासिक विवरणियों में शामिल किये जायें।\nभारतीय दंड संहिता में \"जाली बनाना\" की परिभाषा में विदेशी सरकारी प्राधिकरण द्वारा जारी करेंसी नोट भी शामिल हैं। पुलिस और सरकारी एजेंसियों से अभिमत \/राय देने हेतु प्राप्त संदिग्ध विदेशी करेंसी नोटों के मामलों में, उन्हें यह सूचित किया जाये कि वे उक्त नोटों को नई दिल्ली स्थित सीबीआई की इंटरपोल विंग के पास उनसे पूर्व परामर्श के बाद भेज दें।\nबैंकों को अपना नकद प्रबंधन कुछ इस तरह पुनर्निर्धारित करना चाहिये जिससे यह सुनिश्चित किया जा सके कि ₹ 100 और उससे अधिक मूल्य वर्ग की नकद प्राप्तियों को उन नोटों की मशीन प्रसंस्करण द्वारा प्रामाणिकता की जांच के बिना पुनः संचलन में नहीं डाला जाए। ये अनुदेश दैनिक नकद प्राप्ति के परिमाण को ध्यान में लिए बगैर सभी शाखाओं पर लागू होंगे। इस अनुदेश के किसी भी गैर अनुपालन को भारतीय रिज़र्व बैंक द्वारा जारी अनुदेशों का उल्लंघन माना जाएगा।\nएटीएम मशीनों से जाली नोटों की प्राप्ति संबंधित शिकायतों का निपटान करने और जाली नोटों के संचलन पर रोक लगाने के उद्देश्य से यह अत्यावश्यक है कि एटीएम मशीनों में नोटों को भरने से पूर्व पर्याप्त सुरक्षा उपायों\/ नियंत्रणों को लागू किया जाये । एटीएम मशीनों के माध्यम से जाली नोटों का वितरण, संबंधित बैंक द्वारा जाली नोटों के संचलन के लिये किया गया एक प्रयास माना जायेगा ।\nमुद्रा तिजोरी विप्रेषणों \/शेषों में जाली नोटों का पाये जाने को भी संबंधित मुद्रा तिजोरी द्वारा जान -बूझकर जाली नोटों के संचलन के लिये किया गया प्रयास माना जायेगा जिसके परिणामस्वरूप पुलिस प्राधिकरण द्वारा विशेष तहकीकात और अन्य कार्रवाई जैसे संबंधित मुद्रा तिजोरी के प्रचालनों को स्थगित करना, की जा सकती है ।\nनिम्नलिखित परिस्थितियों में जाली नोटों के अनुमानित मूल्य की मात्रा तक हानि की वसूली के अलावा, जाली नोटों के अनुमानित मूल्य का 100% दंड लगाया जाएगा :\n20 जून 2012 के परिपत्र सं.डीपीएसएस.केंका.पीडी.2298\/02.10.002\/2011-12 के अनुसार व्हाइट लेबल एटीएम मे लोड की गई नकदी की गुणवत्ता तथा उसकी असलियत सुनिश्चित करने की जिम्मेदारी प्रायोजक बैंक की होगी। 30 दिसंबर, 2016 के परिपत्र सं.डीपीएसएस.केंका.पीडी.1621\/02.10.002\/2016-17 के अनुसार रिटेल आउटलेट से नकदी प्राप्त की जाती है तो व्हाइट लेबल एटीएम ऑपरेटर एटीएम द्वारा वितरित किए गए मुद्रा नोटों की गुणवत्ता तथा प्रामाणिकता के लिए स्वयं ही पूर्णतः उत्तरदायी होगा ।\nप्रत्येक बैंक जिला-वार नोडल अधिकारी नियुक्त करें और उसकी जानकारी भारतीय रिज़र्व बैंक के संबंधित क्षेत्रीय कार्यालय और पुलिस प्राधिकरण को दें । पैरा 5 में यथाउल्लिखित, जाली नोट के पहचान की रिपोर्टिंग के मामले, नोडल बैंक अधिकारी के माध्यम से आने चाहिए। नोडल बैंक अधिकारी जाली नोट पाये जाने से संबंधित सभी कार्यकलापों के लिए एक संपर्क अधिकारी के रूप में भी कार्य करेगा।\nजाली नोटों के बारे में भारतीय रिज़र्व बैंक द्वारा जारी अनुदेशों को बैंक की सभी शाखाओं में प्रचारित करना । इन अनुदेशों के कार्यान्वयन पर निगरानी रखना । वर्तमान अनुदेशों के अनुसार जाली नोटों की पहचान से संबंधित आंकड़े को समेकित करना और भारतीय रिज़र्व बैंक, एफआईयू - आईएनडी तथा राष्ट्रीय अपराध रिकॉर्ड ब्यूरो (NCRB) को प्रेषित करना । पुलिस प्राधिकरण और निर्दिष्ट नोडल अधिकारी के साथ जाली नोटों के मामलों से संबंधित अनुवर्ती कार्रवाई करना।\nइस तरह से संकलित जानकारी को बैंको के केंद्रीय सर्तकता अधिकारी से साझा करना तथा उन्हें काउंटरों पर स्वीकृत \/जारी किये गये जाली नोटों से संबंधित मामलों की रिपोर्ट देना ।\nऐसी मुद्रा तिजोरियों; जहाँ पर दोषपूर्ण\/जाली नोट आदि का पता लगा है, की आवधिक आकस्मिक जाँच करना ।\nसभी मुद्रा तिजोरियों\/ बैक आफिस में उपयुक्त क्षमता वाली नोट सॉर्टिग मशीनों के प्रचालन को सुनिश्चित करना और जाली नोटों के पता लगाने पर सावधानी पूर्वक निगरानी करना और उक्त का उचित रूप से रिकार्ड रखना । यह सुनिश्चित करना कि केवल छांटे गये और मशीनों से जांचे गये नोट ही एटीएम मशीनों में डाले जायें\/ काउंटरों से जारी किये जायें और नोटों के प्रसंस्करण तथा पारगमन के समय आकस्मिक जांच सहित पर्याप्त सुरक्षा उपायों की व्यवस्था ।\nजाली नोट सतर्कता कक्ष उपरोक्त पहलुओं को शामिल करते हुए तिमाही आधार पर, संबंधित तिमाही की समाप्ति के पंद्रह दिनों के भीतर, मुख्य महाप्रबंधक, मुद्रा प्रबंध विभाग, भारतीय रिज़र्व बैंक, केंद्रीय कार्यालय, अमर भवन, चौथी मंजिल, सर पी.एम.रोड, फोर्ट, मुंबई - 400001 तथा आरबीआई के क्षेत्रीय कार्यालय के निर्गम विभाग जिसके कार्य क्षेत्र के अंतर्गत जाली नोट सतर्कता कक्ष कार्यरत हैं, को वर्तमान स्थिति की रिपोर्ट प्रेषित करें । उपर्युक्त रिपोर्ट ई-मेल द्वारा भेजी जाये। हार्ड प्रति भेजने की आवश्यकता नहीं है ।\nजाली नोट सतर्कता कक्षों के पते को अद्यतन करने के उद्देश्य से बैंक प्रत्येक वर्ष में, 1 जुलाई को अनुसार निर्धारित प्रोफार्मा (अनुबंध V) में ई- मेल से पते आदि आरबीआई को प्रस्तुत करें । हार्ड प्रति भेजने की आवश्यकता नहीं है ।\nजाली नोटों की पहचान सुगम बनाने के लिए सभी बैंक शाखाओं \/निर्दिष्ट बैक आफिसों को, अल्ट्रा-वायलेट लैम्प \/ अन्य उपयुक्त नोट सॉर्टिंग \/ पहचान वाली मशीनों से सुसज्जित होना चाहिए। इसके अतिरिक्त, सभी मुद्रा तिजोरी शाखाओं में सत्यापन, प्रसंस्करण और छँटनी करने वाली मशीनों की व्यवस्था होनी चाहिये और मशीनों का इष्टतम स्तर तक उपयोग होना चाहिये । इन मशीनों को भारतीय रिजर्व बैंक द्वारा मई 2010 में निर्धारित \"नोट सत्यापन और फिटनेस सार्टिंग मानदंडो\" के अनुरूप होना आवश्यक हैं ।\nबैंक, पहचान किये गये जाली नोटों सहित नोट छँटनी मशीनों के माध्यम से प्रसंस्कृत नोटों का दैनिक रिकार्ड रखेंगे ।\nबैंकों को जनता के उपयोग हेतु, काउंटर पर नोट गिनने वाली कम से कम एक मशीन (जिसमें दोनों तरफ संख्या प्रदर्शित करने की सुविधा हो), लगाने पर भी विचार करना चाहिए ।\nबैंक की सभी शाखाओं द्वारा पता लगाये गये जाली नोटों के आंकड़े मासिक आधार पर निर्धारित प्रारूप में सूचित करना आवश्यक है । माह के दौरान बैंक शाखाओं में पता लगाये गये जाली नोटों के ब्योरे दर्शानेवाला विवरण (अनुबंध VI) संकलित किया जाए और संबंधित रिज़र्व बैंक के निर्गम कार्यालय को इस प्रकार प्रेषित किया जाये कि वह आगामी माह की 7 तारीख तक उन्हें प्राप्त हो जाये ।\nधनशोधन निवारण नियम, 2005 के नियम 3 के तहत, बैंकों के प्रधान अधिकारियों को भी ऐसे नकदी लेन देन, जहां जाली नोटों को असली नोटों के रूप में प्रयोग में लाया गया है, की सूचना, सात कार्यदिवस के अंदर, निदेशक, एफआईयू आईएनडी, वित्तीय खुफिया ईकाई-भारत, 6वीं मंजिल, होटल सम्राट, चाणक्यपुरी, नई दिल्ली-110021 को, FINnet पोर्टल पर सूचना अपलोड करके करने की आवश्यकता है। इसी प्रकार, एफआईसीएन की पहचान के आंकड़े नैशनल क्राईम रिकॉर्ड ब्यूरो की बेबसाईट के वेब आधारित सॉफ्टवेयर पर भी अपलोड किए जाएँ।\nमाह के दौरान किसी जाली नोट की पहचान नहीं किये जाने की स्थिति में 'निरंक' विवरणी भेजी जाये ।\nपुलिस प्राधिकरण \/ न्यायालयों से पुनः प्राप्त सभी जाली नोटों को बैंक की अभिरक्षा में सावधानीपूर्वक परिरक्षित किया जाये और संबंधित शाखा द्वारा उक्त का रिकार्ड रखा जाये। बैंक के जाली नोट सतर्कता कक्ष को भी ऐसे जाली नोटों का शाखावार समेकित रिकार्ड रखना होगा ।\nइन जाली नोटों का सत्यापन संबंधित शाखा के प्रभारी अधिकारी द्वारा छमाही (31 मार्च और 30 सितंबर) आधार पर किया जाना चाहिये । पुलिस प्राधिकरण से प्राप्ति की तिथि से इन जाली नोटों का तीन वर्ष की अवधि के लिए परिरक्षण किया जाना चाहिये।\nइसके पश्चात पूर्ण ब्योरे के साथ इन जाली नोटों को भारतीय रिज़र्व बैंक के संबंधित निर्गम कार्यालय को भेजा जाये ।\nजाली नोट जो न्यायालय में मुकदमेबाजी के अधीन हैं उन्हें न्यायालय निर्णय के बाद संबंधित शाखा के पास तीन वर्ष तक रखा जाए ।\nयह सुनिश्चित किया जाना आवश्यक है कि बैंकों और कोषागारों \/ उप- कोषागारों में नकदी व्यवहार करनेवाला स्टाफ, बैंकनोटों की सुरक्षा विशेषताओं से पूरी तरह परिचित हो ।\nजाली नोट की पहचान के संबंध में बैंक -शाखा के कर्मचारियों को पर्याप्त प्रशिक्षित करने के उद्देश्य से अनुबंध - VII में दर्शाये गये बैंक नोटों की सुरक्षा विशेषताएँ तथा डिज़ाइन सभी बैंकों \/ कोषागारों को इस निर्देश के साथ भेजे गये हैं कि वे इन्हें आम जनता की जानकारी के लिए प्रमुख स्थानों पर प्रदर्शित करें । शाखाओं के स्तर पर प्रदर्शित करने के लिए 2005-06 श्रृंखला के बैंकनोटों के पोस्टरों की आपूर्ति की गयी है। रू. 2000\/-, रू.500\/-, रू. 200\/- तथा रू. 50\/- के नए डिजाईन के बैंक नोट की सुरक्षा विशेषताओं का विवरण https:\/\/www.paisaboltahai.rbi.org.in\/ लिंक पर उपलब्ध है।\nअन्य बैंक नोटों का विवरण भी उपरोक्त लिंक के \"अपने नोट को जानिए\" के तहत उपलब्ध है।\nप्राप्ति के समय ही, जाली नोटों का पता लगाने में स्टाफ सदस्यों को सक्षम बनाने हेतु, नियंत्रक कार्यालयों \/प्रशिक्षण केंद्रों को बैंक नोटों की सुरक्षा विशेषताओं पर प्रशिक्षण कार्यक्रम भी आयोजित करने चाहियें । बैंकों को यह सुनिश्चित करना चाहिये कि नकदी का लेन-देन करनेवाले सभी बैंक कर्मी, वास्तविक भारतीय बैंक नोटों की विशेषताओं के संबंध में प्रशिक्षित हैं । भारतीय रिज़र्व बैंक भी, संकाय सहायता और प्रशिक्षण सामग्री प्रदान करेगा।\n","type":"web"}
